---
layout: article
title: Om föreningen
permalink: /about/
---

# Långasands fastighetsägareförening

Allt sedan vår förening bildades 1957 har vårt uppdrag varit att måna om Långasands karaktär av
trivsam semesterort och tillgodose medlemmarnas intressen. Jag tror att vi alla kan vara överens om
att såväl Långasand som övriga världen har förändrats en hel del sedan 1957.

Som jag ser det är föreningens uppdrag både att bevara och att utveckla. Nu har jag inte varit med
sedan 1957, bara sedan 1971, men jag gissar att många med mig uppskattar de traditionsenliga
aktiviteter vi arrangerar; strandstädning, midsommarfirande, sandbyggartävling mm. Samtidigt
måste föreningens verksamhet utvecklas. Ett led i detta är en önskan om att kommunicera mer med
er, våra medlemmar. För ungefär ett år sedan påbörjade vi en undersökning för att höra vad ni tycker
att vi ska ägna oss åt. I påskas var vi också runt och pratade mer boenden, både med dem som är
medlemmar och med dem som inte är medlemmar för att skapa kontaktytor.

När det gäller aktiviteter försöker vi också att förnya oss. Nytt för i år är att sandbyggartävlingen
utökas med en vuxenklass, eftersom vi förstått att det finns ett behov även bland vuxna att skapa i
sand. En annan nyhet är frukostföreläsningar tisdag i juli, på Anne-Maries loge. Vi har bjudit in
intressanta grannar, dina och mina, som har något inspirerande att prata om. Ämnena varierar allt
ifrån digital hälsa till hembyggdföreningens verksamhet. Detta är för övrigt ett samarbete med
Ugglarps Byalag.

Vad skulle du vilja att föreningen ägnar sig åt? Kanske har du en aktivitet som skulle passa, eller vill
engagera dig i styrelsearbetet?

Hör av dig till någon i styrelsen. Kontaktuppgifterna uppgifterna finner du <a href="/organisation/Styrelsen.html">här.</a>

Vi ses i sommar!

Thérèse Troedsson

Ordförande
